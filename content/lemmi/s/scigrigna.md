---
title: scigrigna
letter: S
---
scigrigna s. f. [prob. alteraz. di sagrino, zigrino, con allusione all’aspetto della ferita], ant. – Graffio profondo, prodotto sulla pelle da una scudisciata, dalle unghie o dagli artigli di un animale, da un’arma da taglio: mostrò ai quattro contadini inorriditi le sc. su le gote e sul mento del povero morto (Pirandello), prodotte, com’è spiegato più avanti nel testo, dalla scimmia che «forse s’era messa a scavare con le unghie, lì, nella gola del padrone».