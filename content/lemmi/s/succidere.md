---
title: succìdere
letter: S
---
succìdere v. tr. [dal lat. succidĕre, comp. di sub- e caedĕre «tagliare»] (coniug. come recidere). – In selvicoltura, recidere una pianta alla base del fusto. Nell’uso letter. o ant., tagliare di sotto, in basso; per estens., uccidere, abbattere come se si recidesse una pianta o un fiore alla base: la umana generazione, la quale in queste contrade era spessa come biada che non si poteva numerare, fu succisa [dai Longobardi] e venne meno (Cavalca). Part. pass. succiṡo, con funzione verbale o di agg.: una pianta succisa, tagliata alla base del fusto; indietro risupina Tra le sue donne cadde, in quelle guise Che fan talor ... Le bianche rose per lo sol succise (Boccaccio).