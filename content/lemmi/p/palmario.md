---
title: palmàrio
letter: P
---
palmàrio s. m. [dal lat. tardo palmarium, der. di palma «palma2 (come simbolo di vittoria)»]. – Compenso corrisposto o promesso dal cliente al difensore, in una misura determinata, in sostituzione degli onorarî legali o in aggiunta ai medesimi, con particolare riferimento alla conclusione favorevole di una lite o di una questione stragiudiziale: detratte le spese e le fatiche da me fatte ed il p. dovutomi (Giannone).