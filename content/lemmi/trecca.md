---
title: trécca
letter: T
---
trécca s. f. [der. di treccare], tosc. – Venditrice di verdura e frutta: e se voi non mi credeste, io vi posso dare per testimonia la t. mia da lato (Boccaccio), l’erbivendola mia vicina; passando una forese, o trecca, con un paniere di ciriege in capo, il detto paniere cadde (Sacchetti); è voce ant., ma ancora usata, talvolta, per lo più con senso spreg. (v. anche treccone): pare una t. di mercato!; il custode della piazza, che aveva passata la notte vegliando sulle ceste e sui trespoli delle trecche (Bacchelli).