---
title: comènto
letter: C
---
comènto s. m. [dal lat. conventus -us, che significò anche «unione, combaciamento di parti», prob. attraverso una pronuncia merid.]. – Nella costruzione navale e degli scafi degli idrovolanti, ciascuno degli interstizî che restano fra i corsi del fasciame dello scafo e dei ponti, in legno o in metallo (nel primo caso si rendono stagni calafatandoli con la stoppa e la pece, nel secondo, se chiodati, ricalcando a forza il labbro del corso soprastante sulla superficie del corso sottostante).