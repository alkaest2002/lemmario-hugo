---
title: paino
letter: P
---
paino s. m. [etimo incerto], region. – Giovane d’eleganza ricercata nel vestire e nei modi, zerbinotto, bellimbusto (è voce in uso soprattutto nella Roma dell’Ottocento, ma nota anche in altre zone dell’Italia centr. e settentr.): le ciane i p. il figliolame di Borgo Allegri (Pratolini); con agg. poss., amico del cuore, compagno, corteggiatore (e s’intende sempre che sia e faccia il bellimbusto): un gruppo di sartine coi loro p. (A. Monti); il suo p. l’aveva indotta al furto (C. E. Gadda).