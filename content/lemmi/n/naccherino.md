---
title: naccherino
letter: "N"
---
naccherino (o naccarino) s. m. [dim. (e, nel sign. 3, der.) di nacchera o nacchero], ant. e letter. – 1. Piccola nacchera, tamburino; anche con usi estens.: Io so far con la bocca il tamburino ..., Sonar la cornamusa e ’l naccherino (A. F. Doni). 2. scherz. Bambino (con tono vezz.): or ora, naccherino, ecco la pappa e ’l bombo (D’Azeglio). 3. (f. -a) Suonatore di nacchere, cioè di timpani o di tamburo: i due trombetti un segno Dànno di tromba, e il naccarino picchia Le gracidanti nacchere (Pascoli).