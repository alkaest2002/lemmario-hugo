---
title: musare
letter: M
---
muṡare v. intr. [etimo incerto; la connessione con muso, anche se poco probabile, ha tuttavia influito in alcuni usi del verbo], ant. – 1. Stare oziosamente a guardare, attardarsi, perdere tempo: Ma tu chi se’ che ’n su lo scoglio muse ...? (Dante); o anche semplicem. stare a guardare, con meraviglia o curiosità: alcun che sempre alla mia porta Rimira, non so io s’el va cercando Di veder me, o d’altro va musando (Boccaccio). 2. Di animali, stare col muso levato: Musando attenta, incerta ... Torna a scaldarsi al sole La timida lucerta (A. Graf).