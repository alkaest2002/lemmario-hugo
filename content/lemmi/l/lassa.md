---
title: lassa
letter: L
---
s. f. [lo stesso etimo della voce prec., propr. «legame lento, che si lascia andare»], ant. – 1. Guinzaglio: Un can d’argento aver vuole Oliviero, Che giaccia, e che la l. abbia sul dosso (Ariosto). L. corta, striscia di cuoio lunga circa 15 cm e spaccata alle due estremità, che si univa ai geti dei falconi per trattenerli quando si dibattevano troppo. 2. a. Coppia o muta di cani da séguito o levrieri. b. Gruppo di cacciatori che con i loro cani si dispongono a una battuta o braccata (l. larga o stretta, a seconda della distanza dei partecipanti l’uno dall’altro).