---
title: bindèllo
letter: B
---
bindèllo s. m. [dim. di binda1]. – 1. non com. Nastrino, fettuccia: mutande distese ad asciugare a gambe larghe sulle ringhiere dei ballatoi, con farfallìo dei relativi b. (C. E. Gadda). 2. Stretta e sottile striscia di latta che in talune scatole di lamiera stagnata contenenti prodotti alimentari serra il coperchio al corpo della scatola; questo si apre staccando il coperchio con l’aiuto di apposita chiavetta di ferro o con altri più recenti e perfezionati sistemi.