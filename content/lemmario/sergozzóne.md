---
title: sergozzóne
letter: S
---
sergozzóne (ant. o letter. sorgozzóne) s. m. [comp. di sor- (che è il lat. super- «sopra»: cfr. sorvolare, sorpassare) e gozzo], tosc. – Colpo vibrato col pugno chiuso alla gola o sotto il mento: mi vien voglia di darti un gran sergozzone (Boccaccio); con molte pedate di dietro ... e sorgozzoni davanti, ci spinsero a guardare in faccia ed a battere i nostri antichi padroni (Carducci); lei ... tentava di ricacciarlo dandogli sberle e sergozzoni e morsi (Morante). Per un altro sign. negli storici dell’architettura, v. sorgozzone.